# Zadanie – Tworzenie prezentacji

## Instrukcja wykonania zadania

### 1. Utwórz folder
Utwórz folder na swoim komputerze i nazwij go według wzoru:
```
[klasa]_[imię]_[nazwisko]
```
Nazwę folderu zapisz małymi literami, bez polskich znaków i spacji.

**Przykład:**
```
6a_jan_kowalski
```

### 2. Dodaj folder na obrazki
W utworzonym folderze stwórz podfolder o nazwie:
```
imgs
```
W tym folderze umieść **jeden obrazk**, który później wstawisz do swojej prezentacji w Wordzie.

### 3. Przygotuj prezentację w Wordzie
Wybierz jeden z poniższych tematów i przygotuj prezentację w programie Microsoft Word:
- Moja klasa
- Zdrowe odżywianie
- Starożytny Egipt
- Ochrona środowiska
- Krajobrazy Polski

Możesz również wybrać inny interesujący Cię temat. Prezentację zapisz w folderze [klasa]_[imię]_[nazwisko], który utworzyłeś na początku.

Oto przykładowy test:

```
Kampinoski Park Narodowy


Kampinoski Park Narodowy to jeden z najważniejszych przyrodniczych skarbów Mazowsza. Położony na zachód od Warszawy, stanowi doskonałe miejsce dla miłośników natury, turystów oraz osób szukających odpoczynku od miejskiego zgiełku.

Park charakteryzuje się niezwykłą różnorodnością krajobrazów. Spotkamy tu zarówno malownicze wydmy śródlądowe, jak i rozległe bagna, które są ostoją dla wielu gatunków zwierząt. Kampinos jest domem dla łosi, rysi, bobrów oraz licznych gatunków ptaków. To również ważne miejsce dla ochrony przyrody, pełni istotną rolę w zachowaniu ekosystemów nizinnych.

Dla turystów przygotowano liczne szlaki piesze i rowerowe, które umożliwiają eksplorację parku. Popularne trasy prowadzą m.in. do rezerwatu Sieraków, na uroczysko „Zamczysko” czy w okolice wsi Granica, gdzie znajduje się ośrodek edukacyjny i skansen budownictwa puszczańskiego.

Poza walorami przyrodniczymi Kampinos kryje również bogatą historię. W czasie II wojny światowej tereny te były miejscem walk partyzanckich oraz egzekucji przeprowadzanych przez okupanta. Liczne mogiły i pomniki upamiętniają tamte wydarzenia, czyniąc park miejscem nie tylko rekreacji, ale i zadumy nad przeszłością.

Dzięki bliskości Warszawy Kampinoski Park Narodowy jest idealnym miejscem na weekendowe wypady dla mieszkańców stolicy. Jego unikalna przyroda i spokój sprawiają, że każdy znajdzie tu coś dla siebie – od wyciszających spacerów, przez rowerowe eskapady, aż po fotograficzne plenery w otoczeniu dzikiej przyrody.
```

### 4. Dodaj obrazki do prezentacji
Wstaw obraz z folderu imgs do dokumentu. Pod każdym z nich zamieść informację o źródle, na przykład adres strony internetowej, z której obrazek pochodzi, lub oznaczenie, że jest to obrazek własny.

Pod każdym obrazkiem dodaj następującą notatkę:
```
Źródło: [adres strony lub własny]. Obrazek wykorzystany wyłącznie do celów edukacyjnych.
```

### 5. Spakuj i wyślij plik
- Spakuj cały folder (```[klasa]_[imię]_[nazwisko]```) do formatu **ZIP**. Spakowany plik powinien mieć nazwę w formacie np.:  ```6a_jan_kowalski.zip```.
- Wyślij plik na adres e-mail:
```
R.Szczepanski(małpa)eduwarszawa.pl
```

w tytule maila napisz:
```Zadanie 2 ([klasa]) - tytuł prezentacji```

w tresci maila:
```
W załączeniu przesyłam rozwiązanie zadania nr 2


Pozdrawiam serdecznie,
[Imię i nazwisko]
[Klasa]
```