# Zadanie 1 – Tworzenie logo na podstawie inicjałów, klasy i płci

## Opis zadania

Zaprojektuj logo składające się z czterech wielkich liter alfabetu, zgodnie z poniższymi zasadami:

1. Pierwsza litera Twojego imienia
2. Pierwsza litera Twojego nazwiska
3. Litera oznaczająca Twoją klasę (np. "H" w 3H)
4. "M" dla mężczyzny, "F" dla kobiety

Litery powinny być podobne do tych przedstawionych na ilustracji poniżej:

<img  src="alfabet.png" >

## Wymagania

- Wszystkie litery muszą być pisane wielkimi literami.
- Każda litera powinna składać się z dwóch kolorów, z wyjątkiem liter: C, I, O – te mogą być jednokolorowe.
- Pierwsza i druga litera (inicjały) powinny być większe niż trzecia i czwarta.
- Do tworzenia liter użyj: prostokątów, kół lub krzywych Beziera.
- Utwórz plik w formacie 'SVG'


## Dla osób, które wcześniej stworzyły stronę WWW

- W tym zadaniu należy użyć dwóch dominujących kolorów ze swojej strony www.
- Gotowe inicjały można wykorzystać jako logo na stronie internetowej, używając elementu:


```<img src="logo.svn">```

## Przykład

Dane przykładowej osoby:
- Imię: Robert
- Nazwisko: Szczepański
- Klasa: 3H
- Płeć: mężczyzna

Otrzymane litery: R, S, H, M

Przykładowe logo:

<img  src="logo_rshm.png">

# Zadanie 2 - Infografika – Zadanie projektowe

## 🎯 Czym jest infografika?

**Infografika** to wizualne przedstawienie informacji w sposób prosty i zrozumiały dla odbiorcy. Łączy **tekst i grafikę**, co ułatwia szybkie przyswojenie danych. Dzięki temu nawet złożone tematy można przedstawić w przystępnej formie.

**Przykłady infografik:**
- schemat organizacyjny firmy,
- mapa linii komunikacji miejskiej,
- harmonogram wydarzeń,
- proces technologiczny lub produkcyjny.

---

## 🗂 Jak porządkować informacje?

Dobra infografika powinna prezentować informacje według jednego z poniższych porządków:

- 🔤 **alfabetycznego**
- 🕒 **chronologicznego (w czasie)**
- 🏗 **hierarchicznego**
- 🗃 **tematycznego (wg kategorii)**
- 🗺 **przestrzennego (np. mapa, plan)**

---

## 📝 Zadanie

**Stwórz własną infografikę**, która nawiązuje do:

- Twojej działalności, produktu lub usługi, którą prezentowałeś/aś podczas projektowania strony internetowej,
- **lub** – jeśli nie masz takiego projektu – wymyśl własną fikcyjną działalność i na jej podstawie przygotuj infografikę.

### 🔧 Etapy pracy:

1. **Zdefiniuj problem** – co chcesz wyjaśnić?
2. **Określ odbiorców** – dla kogo tworzysz grafikę?
3. **Zbierz dane i informacje** – poszukaj lub opracuj potrzebne treści.
4. **Zamień tekst na grafikę** – zastanów się, jak najlepiej to zobrazować.
5. **Zrób szkic** – najpierw ręcznie, np. na kartce.
6. **Zaprojektuj infografikę** – najlepiej w programie graficznym do tworzenia grafiki wektorowej, np. [Inkscape](https://inkscape.org/pl/).
7. **Umieść infografikę na stronie internetowej** - którą wcześniej stworzyłeś/aś w ramach zajęć.
W tym celu wykorzystaj znacznik HTML:

```
<img src="infografika.svg" alt="Opis infografiki">
```


> 🎯 **Uwaga:** Infografika powinna przedstawiać **jedno zagadnienie**. Najważniejsze jest, by była **czytelna i zrozumiała**, niekoniecznie bardzo ozdobna.

---

## 🖼 Przykład infografiki

Oto przykładowa infografika mojego autorstwa – przedstawia proces tworzenia produktów w panelu administracyjnym CMS-a.

<img  src="cmsrs_cmreate_shop_320.svg">

### Opis:

Aby dodać produkt, trzeba najpierw utworzyć stronę, z którą ten produkt zostanie powiązany. Proces składa się z kilku kroków, dlatego przedstawienie go w formie graficznej pomaga zrozumieć całość.

---

## 🧠 Dodatkowa inspiracja

Zastanów się, co w Twoim projekcie było złożone, trudne do wyjaśnienia lub wymagało kilku kroków. To idealny temat na infografikę!

Możesz też zainspirować się codziennymi sytuacjami – np. schemat działania Twojej ulubionej aplikacji, plan dnia, proces zamówienia pizzy online itd. 🎨🍕
