# Zadanie: Strona internetowa o sobie

Twoim zadaniem jest stworzenie estetycznej i intuicyjnej strony internetowej, która przedstawi Ciebie, Twoje usługi lub wybrany produkt. Tworząc treść, zastosuj zasadę 5W (Who?, What?, Where?, When?, Why?), aby jasno określić, kim jesteś, co oferujesz i dlaczego warto skorzystać z Twojej oferty. Wykorzystaj również elementy graficzne i identyfikację wizualną, aby lepiej zobrazować działalność swojej firmy. Możesz posłużyć się fikcyjnymi danymi oraz tekstem zastępczym "Lorem Ipsum". Jeśli używasz obrazów z innych źródeł, pamiętaj o dodaniu informacji o ich pochodzeniu oraz licencji.

### Wymagania HTML

Strona powinna zawierać odpowiednie elementy HTML, które są niezbędne do poprawnego wyświetlania i indeksowania przez wyszukiwarki internetowe (SEO).

- W tagu ```<head>``` należy dodać: 
  - Tytuł strony. 
  - Kodowanie UTF-8. 
  - Autora 
  - Słowa kluczowe
  - Opis strony (ale zaleca się, aby długość opisu wynosiła do 160 znaków). 
- W tagu ```<body>``` należy dodać:
  - Tytuł strony (nagłówek h1), np. "John Doe - usługi informatyczne". Ważne jest, aby w tym znaczniku określić najważniejszą informację na temat zawartości strony.
  - Krótka biografia - podstawowe informacje o sobie: imię, zainteresowania, hobby, plany zawodowe oraz krótki opis usług.
  - Sekcja ```Moje hobby``` (nagłówek h2) - lista przedstawiająca Twoje zainteresowania.
  - Sekcja ```Usługi``` (nagłówek h2) - przedstawienie oferowanych usług w formie tabeli (lub, opcjonalnie, w układzie flexbox jako zadanie dodatkowe).
  - Sekcja ```Kontaktowa``` (nagłówek h2), np. adres e-mail, link do profilu na LinkedIn.
  - Obrazek - Twoje zdjęcie lub avatar.
  - Umieść minimum 4 zdjęcia z wakacji - dwa obok siebie na dużym ekranie, a na mniejszych ekranach jedno pod drugim. Preferowane jest, abyś użył swoich zdjęć. Jeśli ich nie masz, możesz skorzystać z moich, które znajdziesz w katalogu ```./imgs/holiday/```.
  - Dodaj logo (opcjonalnie).

### Wymagania CSS - Stylizacja strony

- Zadbaj o estetyczny wygląd strony, wykorzystując kolory, czcionki, marginesy i paddingi.
- Użyj podstawowych właściwości CSS, m.in.:
  - Stylizacja tła, tekstu i nagłówków.
  - Wyśrodkowanie elementów.
  - Formatowanie list, tabel, div-ów i paragrafów.

### Responsywność strony

- Strona powinna dobrze wyglądać zarówno na komputerach, jak i urządzeniach mobilnych.
- Użyj ```media queries```, aby dostosować wygląd do różnych rozdzielczości.
- Sprawdź responsywność, zmieniając szerokość okna przeglądarki (sprawdz dla minimalnej szerokości strony: 320 px).

### Zapis pliku

- Utwórz katalog o nazwie ```imie_nazwisko```, zastępując znaki diakrytyczne ich odpowiednikami (np. „robert_szczepanski”) i używając wyłącznie małych liter. W katalogu umieść plik ```imie-nazwisko.html```, również zapisując go małymi literami i zamieniając znaki diakrytyczne (np. „robert-szczepanski.html”). W tym pliku dodaj znaczniki HTML, a style CSS umieść w sekcji <style>. Przykład można znaleźć w pliku: [john-doe.html](https://github.com/cmsrs/school/blob/main/html_and_css/john_doe/john-doe.html).
- W tym katalogu utwórz folder imgs, w którym umieścisz zdjęcia potrzebne na stronę.
- Zapisz plik na pendrive lub przechowaj w chmurze (np. Google Drive), aby móc go wykorzystać w kolejnym zadaniu.

Dobrze zaplanowane adresy URL mają kluczowe znaczenie dla wyszukiwarek internetowych i wpływają na pozycjonowanie strony.
