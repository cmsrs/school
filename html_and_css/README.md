# Zadanie 1: Strona internetowa o sobie

Twoim zadaniem jest stworzenie prostej, estetycznej strony internetowej, na której przedstawisz siebie oraz usługi, które świadczysz.
Dane na stronie mogą być nieprawdziwe, możesz także użyć tekstu "Lorem Ipsum"

Wymagania:

HTML, Strona powinna zawierać:

- Nagłówek (h1) z tytułem strony, np. "O mnie – [Twoje Imię]".
- Krótką biografię, czyli podstawowe informacje o sobie (imię, zainteresowania, hobby, plany zawodowe, krótka informacja o usługch).
- Sekcję "Moje hobby", gdzie zaprezentujesz swoje zainteresowania w formie listy.
- Sekcję "Usługi" – opisz, jakie usługi świadczysz, w formie tabelki lub div-ów na flexie.
- Sekcję kontaktową, np. adres e-mail, odniesienie np. do likedin.com
- Obrazek (Twoje zdjęcie lub avatar).
- w sekcji head podaj tytuł strony oraz uzpełnij content dla atrybutu "description".
    

CSS:

- Zadbaj o estetyczny wygląd strony – użyj kolorów, marginesów, fontów itp.
- Wykorzystaj podstawowe właściwości CSS, m.in.:
- Tło, czcionki, marginesy, paddingi.
- Wyśrodkowanie elementów.
- Formatowanie list, tabel, div-ów, paragrafów (p).
- Odpowiednie stylizowanie nagłówków.

Responsywność:

- Upewnij się, że strona dobrze wygląda zarówno na komputerach, jak i urządzeniach mobilnych.
- Wykorzystaj media queries, aby poprawić jej wygląd na różnych ekranach.
- Możesz sprawdzić responsywność, zmieniając szerokość okna przeglądarki (przyjmij minimalną szerokość na 320 px).

Zapis pliku:

Plik należy nazwać w formacie: imie-nazwisko.html, tak jak to zostało zrobione dla John Doa, czyli [john-doe.html](https://github.com/cmsrs/school/blob/main/html_and_css/john-doe.html). Zapisać plik na pen-drive, tak aby mozna było z niego skorzystać w innym zadaniu.


# Zadanie 2: Edycja obrazków w programie graficznym

Przygotuj odpowiednie obrazki na potrzeby strony. Użyj programu graficznego (np. GIMP) do:

- Dostosowania rozmiaru obrazków, aby dobrze wyglądały na stronie.
- Optymalizacji jakości, tak aby były czytelne, ale nie zajmowały zbyt dużo miejsca na dysku.
- Kadrowania i ewentualnej obróbki, jeśli to konieczne.

Dzięki temu Twoja strona będzie wyglądała bardziej profesjonalnie i będzie się szybciej ładować.
